ಕರ್ನಾಟಕ ರಾಜ್ಯವೂ ಯಶಸ್ವಿನಿ ಯೋಜನೆಯಿಂದ ಪ್ರಜಾ ಯೋಜನೆಯತ್ತ ಹೋಗಬಹುದೇನೋ.
ಈ ವಿಮಾ ಯೋಜನೆಯು ಪ್ರಾಥಮಿಕ ಆರೋಗ್ಯ ವ್ಯವಸ್ಥೆಯತ್ತ ಗಮನ ಹರಿಸುವುದಿಲ್ಲ ಮತ್ತು ಹೊರರೋಗಿಗಳ ಖರ್ಚನ್ನು ಭರಿಸುವುದಿಲ್ಲ. 
ಆ ಕಾರಣಕ್ಕೆ ಆರೋಗ್ಯವನ್ನು ಕೇವಲ ಒಳರೋಗಿಗಳ ಹಾಗೂ ಶಸ್ತ್ರಚಿಕಿತ್ಸೆಯ ದೃಷ್ಟಿಯಿಂದಷ್ಟೇ ನೋಡಲಾಗಿದೆ – ಎಂದು ಕೆಲವರು ತಜ್ಞರು ಅಭಿಪ್ರಾಯಿಸಿದ್ದಾರೆ. 
ಹೀಗಾಗಿ ಈ ಖರ್ಚನ್ನು ಹೇಗೆ ಕಡಿಮೆ ಮಾಡುವುದು ಎನ್ನುವ ಪ್ರಶ್ನೆ ಏಳುತ್ತದೆ. 
ಅಲ್ಲದೆ, ಅನೇಕ ರಾಜ್ಯಗಳಲ್ಲಿ ವಿಮೆಯ ದುರುಪಯೋಗವೂ ಕಂಡುಬಂದಿದೆ. 
ರಾಜಸ್ಥಾನ, ಛತ್ತೀಸ್‌ಗಡದಲ್ಲಿ ಪ್ರೀಮಿಯಂ ಹೆಚ್ಚಾದಂತೆಲ್ಲಾ ಶಸ್ತ್ರಚಿಕಿತ್ಸೆ ಹೆಚ್ಚಾಗುತ್ತಾ ಹೋಗಿದೆ. 
‘ಸಾರ್ವಜನಿಕ ಮತ್ತು ಸರ್ಕಾರಿ’ ಎನ್ನುವುದು ಕೂಡ ಖಾಸಗಿ ಆಸ್ಪತ್ರೆ, ಖಾಸಗಿ ವೈದ್ಯರು, ಖಾಸಗಿ ಟ್ರಸ್ಟ್ ಮೂಲಕ ಖಾಸಗಿ ವಿಮೆ ಕಂಪನಿಗಳ ಮೂಲಕವೇ ನಿರ್ವಹಿಸುವ ವಿಷಯವಾಗಿದೆ. 
ಯಾರದೋ ಶಸ್ತ್ರಚಿಕಿತ್ಸೆಯನ್ನು ಇನ್ನಾರದೋ ಆಧಾರ್‌ಗೆ ಜೋಡಿಸುವುದು, ವಿಮೆಗಾಗಿಯೇ ‘ಚಿಕಿತ್ಸೆ’ಯ ಖರ್ಚು ಭರಿಸುವುದು  – ಇಂಥ ಹಲವು ದುರುಪಯೋಗಗಳಿಗೂ ಅವಕಾಶವಿದೆ. 
ಸರಿಯಾದ ನಿರ್ವಹಣೆ ಮತ್ತು ತಂತ್ರಜ್ಞಾನದ ಬಳಕೆಯಿಂದ ಇಂಥವನ್ನು ತಡೆಗಟ್ಟಲು ಸಾಧ್ಯ. 
ಪಟ್ಟಿನಲ್ಲಿ ಈ ವಿಮಾ ಯೋಜನೆಯು ಅರ್ಹರಿಗೆ ದೊರೆತು, ಯಶಸ್ವಿಯಾಗಲಿ ಎಂಬುದು ಎಲ್ಲರ ಹಾರೈಕೆ.
‘ನೋವು ಎಲ್ಲಿಯೇ ಇದ್ದರೂ ಅದು ಜಗತ್ತಿನ ಎಲ್ಲರಿಗೆ ಸಂಬಂಧಿಸಿದ್ದು’ ಎಂದು ವಿಶ್ವಸಂಸ್ಥೆಯ ಮಾಜಿ ಮಹಾ ಪ್ರಧಾನ ಕಾರ್ಯದರ್ಶಿ ಕೋಫಿ ಅನ್ನಾನ್‌ ಒಮ್ಮೆ ಹೇಳಿದ್ದರು.
ಅಪೂರ್ವವಾದ ಕೆಲವು ವ್ಯಕ್ತಿಗಳು ತಮ್ಮ ಶ್ರಮ, ದೂರದರ್ಶಿತ್ವ ಮತ್ತು ಕಳಕಳಿಯಿಂದ ಸಂಸ್ಥೆಗಳನ್ನು ದೊಡ್ಡ ಎತ್ತರಕ್ಕೆ ಬೆಳೆಸುತ್ತಾರೆ.
ತಾವು ಅದಕ್ಕಿಂತಲೂ ಉನ್ನತವಾಗಿ ಬೆಳೆಯುತ್ತಾರೆ.
ಅಂಥವರ ಸಾಲಿಗೆ ಖಂಡಿತವಾಗಿಯೂ ಸೇರುವ ವ್ಯಕ್ತಿ ಕೋಫಿ ಅನ್ನಾನ್‌.
ಹಲವು ವಿಷಯಗಳಲ್ಲಿ ಮೊದಲಿಗ ಎಂಬ ಹೆಗ್ಗಳಿಕೆಗೆ ಪಾತ್ರರಾದವರು.
ವಿಶ್ವಸಂಸ್ಥೆಯ ಮಹಾಪ್ರಧಾನ ಕಾರ್ಯದರ್ಶಿ ಹುದ್ದೆಗೆ ಏರಿದ ಮೊದಲ ಕಪ್ಪುವರ್ಣೀಯ, ವಿಶ್ವಸಂಸ್ಥೆಯ ಸಣ್ಣ ಹುದ್ದೆಯಿಂದ ಅದರ ಅತ್ಯುನ್ನತ ಹುದ್ದೆಗೇರಿದ ಮೊದಲಿಗ ಎಂಬುದು ಅವುಗಳಲ್ಲಿ ಕೆಲವು.
ಕೋಫಿ ಅನ್ನಾನ್‌ ವಿಶ್ವಸಂಸ್ಥೆಯ ಮುಖ್ಯಸ್ಥರಾಗಿದ್ದ ಇಡೀ ಅವಧಿಯಲ್ಲಿ ಜಗತ್ತು ಅತ್ಯಂತ ಸಂಘರ್ಷಾತ್ಮಕವಾಗಿತ್ತು; ಬಿಕ್ಕಟ್ಟಿನಿಂದ ಬಿಕ್ಕಟ್ಟಿನೆಡೆಗೆ ಕೊನೆಯಿಲ್ಲದಂತೆ ಸಾಗುತ್ತಿತ್ತು.
ಇಂತಹ ಹೊತ್ತಿನಲ್ಲಿ, ತಾವು ಮತ್ತು ವಿಶ್ವಸಂಸ್ಥೆ ಈ ಜಗತ್ತಿನ ಆತ್ಮಸಾಕ್ಷಿಯ ಸಂರಕ್ಷಕ ಮತ್ತು ಯಾವುದೇ ಬಿಕ್ಕಟ್ಟಿನ ಸಂಧಾನ ಕೇಂದ್ರ ಎಂದು ಬಿಂಬಿಸಿಕೊಂಡರು.
ಅದನ್ನು ಸಾಧಿಸುವುದ್ಕಾಗಿ ಬಿಡುವಿಲ್ಲದೆ ಕೆಲಸ ಮಾಡಿದರು.
ಎಚ್‌ಐವಿ ಮತ್ತು ಏಡ್ಸ್‌ ಸಾಂಕ್ರಾಮಿಕದಿಂದ ಜಗತ್ತನ್ನು ಕಾಪಾಡುವುದು, ಇರಾಕ್‌ ಯುದ್ಧ ನಿಲ್ಲಿಸಿ ಶಾಂತಿ ಸ್ಥಾಪಿಸುವುದು ಮತ್ತು ಹವಾಮಾನ ಬದಲಾವಣೆಯಿಂದ ವಿಶ್ವವನ್ನು ರಕ್ಷಿಸುವುದಕ್ಕಾಗಿ ನಿರಂತರ ಶ್ರಮಿಸಿದರು.
ಅವಳಿ ಸೋದರಿಯ ಹೆಸರು ಅಫುವಾ ಅಟ್ಟಾ.
ಕೋಫಿ ಮತ್ತು ಅಫುವಾ ಎಂಬುದನ್ನು ಸೇರಿಸಿದರೆ ಅದರ ಅರ್ಥ ‘ಶುಕ್ರವಾರ ಹುಟ್ಟಿದವರು’ ಎಂದು.
ಅಟ್ಟಾ ಎಂದರೆ ಅವಳಿ.
ಕೋಫಿಯ ತಾಯಿಯ ತಂದೆ ಮತ್ತು ತಂದೆಯ ತಂದೆ ಇಬ್ಬರೂ ಬುಡಕಟ್ಟುಗಳ ನಾಯಕರಾಗಿದ್ದವರು.
ಅನ್ನಾನ್‌ ತಂದೆ ಬ್ರಿಟಿಷ್‌ ಆಳ್ವಿಕೆಯಲ್ಲಿದ್ದ ಗೋಲ್ಡ್‌ ಕೋಸ್ಟ್‌ನ ಪ್ರಾಂತ್ಯವೊಂದರ ಗವರ್ನರ್‌ ಆಗಿದ್ದರು.
