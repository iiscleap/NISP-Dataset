ಇಂತಹ ನೀರನ್ನು ಪುನರ್ಬಳಕೆ ಮಾಡುವುದು ಸುಲಭವಲ್ಲ.
ಅವನ್ನೆಲ್ಲ ತೆಗೆಯದೇ ನೀರಿಗೆ ಬಿಟ್ಟರೆ ಅನೇಕ ಅಪಾಯಗಳಿಗೆ ಆಹ್ವಾನ ನೀಡಿದಂತೆ.
ಮೂಲದಲ್ಲೇ ನೀರಿಗೆ ಸೇರುವ ತ್ಯಾಜ್ಯಗಳನ್ನು ವಿಂಗಡನೆ ಮಾಡುವುದೊಂದೇ ಅದಕ್ಕಿರುವ ಪರಿಹಾರ.
ಇದೇ ಕೆ.ಸಿ ಕಣಿವೆ ಯೋಜನೆಗಿರುವ ಪ್ರಮುಖ ಸವಾಲು.
ಯೋಜನೆ ಜಾರಿಯಾದ ಎರಡೇ ತಿಂಗಳಲ್ಲಿ ಬೆಳ್ಳಂದೂರು ಕೆರೆಯ ನೊರೆಭಾಗ್ಯ ಕೋಲಾರಿಗರಿಗೂ ಸಿಕ್ಕಿದೆ! ಅಪಾಯವನ್ನರಿತ ಅಧಿಕಾರಿಗಳು ಕೂಡಲೇ ನೀರಿನ ಹರಿವನ್ನು ನಿಲ್ಲಿಸಿದ್ದಾರೆ.
ಇಂತಹ ಯೋಜನೆಗಳು ಸ್ವಾಗತಾರ್ಹವೇ.
ಆದರೆ, ಕಟ್ಟುನಿಟ್ಟಿನ ಮುಂಜಾಗರೂಕತೆಯನ್ನು ತೆಗೆದುಕೊಳ್ಳಲೇಬೇಕು.
ಇಲ್ಲವಾದರೆ ಕೆರೆಗಳಲ್ಲಿ ಇಂಗುವ ಮಲಿನ ನೀರು ಅಂತರ್ಜಲಕ್ಕೆ ಸೇರಿ ಆ ಪ್ರದೇಶದ ಎಲ್ಲಾ ಶುದ್ಧ ನೀರಿನ ಸಂಪನ್ಮೂಲಗಳನ್ನು ಮಲಿನಗೊಳಿಸುತ್ತದೆ.
ನೀರಿನ ಪುನರ್ಬಳಕೆಯೊಂದಿಗೆ ಮಳೆನೀರು ಸಂಗ್ರಹ, ನೀರಿನ ಸೋರಿಕೆಯನ್ನು ತಡೆಯುವುದು, ಇತ್ಯಾದಿಗಳಲ್ಲದೆ ನೀರಿನ ಪಡಿತರ ವ್ಯವಸ್ಥೆಯನ್ನೂ ಜಾರಿಗೆ ತರಬಹುದು.
ಕೈತೋಟ, ತೋಟಗಾರಿಕೆ, ಹೊಲ, ಕೈಗಾರಿಕೆ ಇತ್ಯಾದಿ ಬಳಕೆಯ ಮಿತಿಯ ಕುರಿತಾಗಿ ಚರ್ಚೆಯಿನ್ನೂ ನಡೆಯುತ್ತಿದೆ.
ಈ ವಿಧೇಯಕದ ಪ್ರಕಾರ ನೀರನ್ನೊದಗಿಸುವ ಪ್ರತಿ ಪ್ರಾಂತೀಯ ಸಂಸ್ಥೆಯೂ ವಾರ್ಷಿಕ ನೀರಿನ ಬಳಕೆಯ ಕುರಿತು ಬಜೆಟ್ ತಯಾರಿಸಿ ಅದರಂತೆ ನೀರಿನ ಹಂಚಿಕೆಯ ಜವಾಬ್ದಾರಿ ಹೊರಬೇಕು.
ಆದ್ದರಿಂದ ಕ್ಯಾಲಿಫೋರ್ನಿಯನ್ನರು ವಿಧೇಯಕದ ನಿಯಮ ಮೀರಲಾರರು ಎನ್ನುವುದು ಸ್ಪಷ್ಟವಾಗುತ್ತದೆ.
ಹೀಗಾಗಿ ವಿಧೇಯಕದಲ್ಲಿನ ಗುರಿಯನ್ನು ಮೀರದಂತೆ ದಕ್ಷವಾದ ನೀರಿನ ಸದ್ಬಳಕೆಯ ದಾರಿಗಳನ್ನು ಅವರು ಕಂಡುಕೊಳ್ಳಬೇಕಾಗುತ್ತದೆ.
ತೊಂಭತ್ತರ ದಶಕದಲ್ಲಿ ಬೇರೊಂದು ನೀರಿನ ವ್ಯಾಜ್ಯದಿಂದಾಗಿ ನೀರಿನ ಅಭಾವದ ಭೀತಿಯಲ್ಲಿದ್ದ ನ್ಯೂ ಓರೆಗಾನ್ ಪ್ರಾಂತ್ಯದವರು ತಮ್ಮ ಜೀವನಶೈಲಿಯನ್ನೇ ಬದಲಾಯಿಸಿಕೊಂಡು ನೀರಿನ ಸಮರ್ಥ ನಿರ್ವಹಣೆಯ ಮಾರ್ಗಗಳನ್ನು ಕಂಡುಕೊಂಡಿದ್ದರು.
ಹಾಗಾಗಿ, ಹೊಸತೊಂದು ಆಣೆಕಟ್ಟೆ ಕಟ್ಟುವ ಪ್ರಸ್ತಾವವನ್ನೇ ತಪ್ಪಿಸಿ ನೂರಾರು ಕೋಟಿ ರೊಕ್ಕ ಉಳಿಸಿದ್ದ ಜಾಣರವರು.
ಅಂತಹುದೇ ಕ್ರಾಂತಿಯನ್ನು ಕ್ಯಾಲಿಫೋರ್ನಿಯನ್ನರೂ ಮಾಡಿಯಾರು.
ಕೆನಡಾ ಎಂದರೆ ನಮ್ಮೆದುರಿಗೆ ಬರೀ ಸುಂದರ ಸ್ವಪ್ನಗಳೇ ಮೂಡುತ್ತವೆಯಲ್ಲವೇ? ಆದರೆ ಅಂತಹ ದೇಶದಲ್ಲೂ ನೀರಿಗೆ ತತ್ವಾರವಿದೆ ಎಂದರೆ ಬಹಳಷ್ಟು ಜನರಿಗೆ ಅಚ್ಚರಿಯಾದೀತು.
ಅಲ್ಲಿನ ಲೆತ್ ಬ್ರಿಜ್, ಅಲ್ಬರ್ಟಾದ ಮೂರನೇ ಅತಿದೊಡ್ಡ ಊರು.
ಬರಗಾಲವಷ್ಟೇ ಅಲ್ಲದೆ ಪ್ರವಾಹ, ತಾಂತ್ರಿಕ ಕಾರಣ ಇತ್ಯಾದಿ ಸಂದರ್ಭಗಳಲ್ಲಿ ನೀರಿನ ರೇಷನ್ ಪದ್ಧತಿ ಜಾರಿಗೊಂಡರೆ ಅನುಸರಿಸಬೇಕಾದ ಕ್ರಮಗಳು ಕೈಪಿಡಿಯಲ್ಲಿವೆ.
ಸೋರಿಕೆಯ ತಡೆ, ಶಾವರ್ ಸ್ನಾನದ ಅವಧಿಯ ಕಡಿತ, ಪಾತ್ರೆ- ಬಟ್ಟೆ ತೊಳೆಯಲು ಮೆಷೀನುಗಳ ಬಳಕೆ ಮಾಡದಿರುವುದು, ದುಂದುವೆಚ್ಚ ತಡೆ ಇತ್ಯಾದಿಗಳ ಹೊರತಾಗಿ ಇನ್ನೂ ಹಲವಾರು ಅಚ್ಚರಿಯ ಸೂಚನೆಗಳಿವೆ.
ಉದಾಹರಣೆಗೆ, ಕೈತೋಟದಲ್ಲಿ ಹೆಚ್ಚು ನೀರು ಬೇಡುವ ಗಿಡಗಳಿಗಿಂತ ಸ್ಥಳೀಯವಾಗಿ ಬೆಳೆಯುವ ಸಸ್ಯಗಳನ್ನೇ ಬೆಳೆಸಿರಿ.
ಜೋಪಾನವಾಗಿ ನೀರುಣಿಸಿ (ತುರ್ತು ಪರಿಸ್ಥಿತಿಯಲ್ಲಿ ವಾರಕ್ಕೊಮ್ಮೆ ಮಾತ್ರ), ನೀರಾವಿಯಾಗದಂತೆ ಕಡ್ಡಾಯವಾಗಿ ಮುಚ್ಚಿಗೆ ಮಾಡಿ ಎನ್ನುತ್ತವೆ ಅವರ ಕಾಯಿದೆಗಳು.
ಬರಗಾಲದಂತಹ ದೀರ್ಘಕಾಲೀನ ಸಂದರ್ಭಗಳಲ್ಲಿ ನಾಲ್ಕು ಹಂತದಲ್ಲಿ ನೀರಿನ ರೇಷನ್ ಜಾರಿಯಲ್ಲಿರುತ್ತದೆ.
ಇದನ್ನು ಯಾರಾದರೂ ಮೀರಿದರೆ ನೋಟಿಸಿನ ಜೊತೆಗೆ ಭಾರೀ ದಂಡವನ್ನೂ ವಿಧಿಸಲಾಗುತ್ತದೆ.
ಅಲ್ಲಿನ ಹೋಟೆಲುಗಳಲ್ಲಿ ಉಳಿದುಕೊಂಡರೆ ಪ್ರತಿದಿನ ಬಟ್ಟೆ ಒಗೆಯುವುದನ್ನು ವರ್ಜಿಸಲು ಸೂಚಿಸುತ್ತಾರೆ.
