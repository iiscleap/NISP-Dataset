ಹಾಗಾಗಿ ಒಳ್ಳೆಯ ಕೆಲಸ ಹಾಗೂ ಬೇರೆಯವರಿಗೆ ಕೇಡು ಉಂಟುಮಾಡುವ ಕೆಲಸ ಮತ್ತು ಸ್ವಾರ್ಥ ಸಾಧನೆಗಾಗಿಯೂ ‘ದೇವರೇ ಇಂಬು ಕೊಡು’ ಎಂದು ಪ್ರಾರ್ಥಿಸುವ ಪರಿ ಪುರಾತನವಾದದ್ದು.
ಗ್ರಾಮೀಣ ಪ್ರದೇಶಗಳಲ್ಲಿ ನಮ್ಮ ಗ್ರಾಮೀಣಿಗರು ತಾವು ನಂಬಿದ ದೇವರು, ದೈವಗಳಿಗೆ ಶ್ರದ್ಧೆ ನಂಬಿಕೆಯಿಂದ ಪೂಜೆ, ಹರಕೆ, ಬಲಿ ಸಲ್ಲಿಸುತ್ತಾರೆ.
ಇಲ್ಲಿ ಭಕ್ತಿ, ಪರಂಪರೆಯ ಹೆಸರಿನಲ್ಲಿ ವೈಜ್ಞಾನಿಕ ಜ್ಞಾನದ ಕೊರತೆಯ ಹಿನ್ನೆಲೆಯಲ್ಲಿ ಇಂಥ ಆಚರಣೆಗಳು ನಡೆಯುತ್ತಿದ್ದರೆ ನಗರ, ಮಹಾನಗರಗಳಲ್ಲಿ ಎಲ್ಲರೂ ಎಲ್ಲವನ್ನೂ ತಿಳಿದಿದ್ದರೂ ಅರಿವಿನ ಕೊರತೆ ಇಲ್ಲದಿದ್ದರೂ ನಂಬಿಕೆಗಳು ಮೇಲುಗೈ ಸಾಧಿಸಿವೆ.
ಹಾಗೆಯೆ ಮಹಾನಗರಗಳಲ್ಲಿ ದೇವರುಗಳು ಅತ್ಯಂತ ಶ್ರೀಮಂತವಾಗುತ್ತಾ ಸಾಗಿವೆ.
‘ಜನ ಮರುಳೋ– ಜಾತ್ರೆ ಮರುಳೋ’ ಅನ್ನೋ ಸ್ಥಿತಿ ನಮ್ಮ ವಿದ್ಯಾವಂತರನ್ನೂ ಆವರಿಸಿದೆ ಎಂಬುದು ನನ್ನ ಅನಿಸಿಕೆ.
ಎಲ್ಲಾದಕ್ಕಿಂತಲೂ ಹೆಚ್ಚಾಗಿ ನಮ್ಮ ವ್ಯಾಪಾರ ಹಾಗೂ ರಾಜಕೀಯ ಕ್ಷೇತ್ರಗಳಿಗೆ ಇನ್ನಿಲ್ಲದ ಪ್ರಾಧಾನ್ಯತೆ ಇದೆ.
ನಮ್ಮನ್ನಾಳುವ ಜನಪ್ರತಿನಿಧಿಗಳು ಬಹುವಾಗಿ  ನಂಬಿಕೆಯ ದಾಸರಾಗಿ ಹೋಗಿದ್ದಾರೆ.
ದೇವರಿಗೆ ಮೇಲೆ ಹೇಳಿದ ಹಾಗೇ ಹೂವಿನ ಒಂದು ಎಸಳು ಸಾಕು ಎನ್ನುವ ಮಾತು ‘ಪುರಾಣ ಹೇಳೋದಕ್ಕೆ – ಬದನೆಕಾಯಿ ತಿನ್ನೋದಕ್ಕೆ’ ಎನ್ನುವಂತಾಗಿದೆ.
ಹಾಗಾಗಿ ದೇವರುಗಳು ಸಹ (ಪೂಜಾರಿಗಳು ಸೇರಿದಂತೆ) ಧನಕನಕಾಧಿಗಳಿಂದ, ಅಲಂಕಾರ ಭೂಷಿತರಾಗಿ, ನಿತ್ಯವೂ ಹೈಟೆಕ್ ದೇವರುಗಳಾಗುತ್ತಿದ್ದಾರೆ.
ದೇವರು, ದೇವಸ್ಥಾನಗಳಿಗೆ ಅರ್ಪಿಸುವ ಹಣದಲ್ಲಿ ಒಂದಿಷ್ಟು ಹಣವನ್ನು ಸಮಾಜಕ್ಕಾಗಿ ವಿನಿಯೋಗಿಸಿದರೆ ಕೆಲ ಬಡವರಿಗೆ ಒಂದು ಹೊತ್ತಿನ ಊಟವಾದರೂ ಸಿಗಬಹುದು.
ಕೇಂಬ್ರಿಜ್ ಅನಲಿಟಿಕದ ಗದ್ದಲ ಭುಗಿಲೆದ್ದು ತಣ್ಣಗಾದ ನಂತರ ನನ್ನ ತಲೆಗೆ ಒಂದು ಯೋಚನೆ ಬಂತು.
ಈ ಕೇಂಬ್ರಿಜ್ ಅನಲಿಟಿಕದವರು ಫೇಸ್‌ಬುಕ್‌ನಲ್ಲಿ ನಾವು ಹಾಕಿರುವ ಎಂಥೆಂಥದ್ದೋ ಪೋಸ್ಟುಗಳನ್ನು ಅಳೆದು, ಸುರಿದು ಲೆಕ್ಕ ಮಾಡಿ ನಮ್ಮ ಮನಃಸ್ಥಿತಿ ಇಂಥದ್ದೆಂದು ಗ್ರಹಿಸುತ್ತಾರಂತೆ.
ಆಮೇಲೆ ಅದೇ ಮನಃಸ್ಥಿತಿಯನ್ನು ಬೇಕಾದವರ ಕಡೆಗೆ ತಿರುಗಿಸಲು ಏನು ಮಾಡಬೇಕು ಅಂತ ಸಲಹೆ ಕೊಟ್ಟು, ಆ ಮೂಲಕ ಕೋಟಿಕೋಟಿ ಸಂಪಾದನೆ ಮಾಡಿಕೊಳ್ತಾರಂತೆ! ನಮ್ಮ ಪೋಸ್ಟುಗಳನ್ನು ಅಳೆದು ಮನಃಸ್ಥಿತಿಯನ್ನು ಅರ್ಥ ಮಾಡಿಕೊಳ್ಳಲು ಒಂದಿಷ್ಟು ಸೂತ್ರಗಳು (ಆಲ್ಗರಿದಂ), ಅವನ್ನು ಬರೆಯಲು ಮನಃಶಾಸ್ತ್ರಜ್ಞರು, ಕಂಪ್ಯೂಟರ್ ಎಂಜಿನಿಯರ್‌ಗಳು – ಅಬ್ಬಬ್ಬಾ ಆ ಲೋಕವೇ ಬೇರೆ.
ಆದರೆ ಇಂಥದ್ದೇ ಒಂದು ಕೇಂಬ್ರಿಜ್ ಅನಲಿಟಿಕ ನಮ್ಮ ಮನೆಯಲ್ಲಿಯೂ ಇದೆ ಎಂದು ನನಗೆ ಅನಿಸುತ್ತಿರುತ್ತದೆ.
ತಾತ ಮನೆಗೆ ಬರುವ ಮೊದಲು ಬೀದಿಯ ಮೂಲೆಯಲ್ಲಿ ಸೈಕಲ್ ಬೆಲ್ ಮಾಡುವುದು ವಾಡಿಕೆ.
‘ಏಯ್, ತಾತ ಬಂದ್ರು. ಅತ್ತ ತಾತನಿಗೆ ಮೊಮ್ಮಕ್ಕಳು ನನಗೆ ಹೆದರಿದರೆಂಬ ತೃಪ್ತಿ.
ಮೊಮ್ಮಕ್ಕಳಿಗೆ ತಾತನಿಂದ ಬೈಸಿಕೊಳ್ಳದೆ, ಅವರನ್ನು ಮಂಗ ಮಾಡಿದೆವು ಎಂಬ ಖುಷಿ.
ನನ್ನ ಸೂತ್ರದಲ್ಲಿ ಇಡಿ ಮನೆ ನಡೆಯುತ್ತಿದೆ ಎಂದು ಅಜ್ಜಿಗೆ ತೃಪ್ತಿ.
ಇಷ್ಟೆಲ್ಲವನ್ನೂ ಸಾಧ್ಯ ಮಾಡಿದ್ದು ಅಜ್ಜಿಯ ‘ಅನಲಿಟಿಕ’ ತಾನೆ?
ಊಟದ ವಿಚಾರದಲ್ಲಿಯೂ ಅಜ್ಜಿಯ ’ಅನಲಿಟಿಕ’ ಭರ್ಜರಿಯಾಗಿ ವರ್ಕೌಟ್ ಆಗುತ್ತದೆ.
ಮನೆಯಲ್ಲಿ ಇರೋದು ಹತ್ತು ಜನರೇ ಆದರೂ ಎಲ್ಲರ ರುಚಿಯೂ ಭಿನ್ನ.
ಒಂಬತ್ತು ಜನರಿಗೆ ಬೇಳೆಹೂರಣದ ಒಬ್ಬಟ್ಟು ಬೇಕು.
ಆದರೆ ಚಿಕ್ಕಪ್ಪನಿಗೆ ಮಾತ್ರ ಕಾಯಿಹೋಳಿಗೆ ಆಗಬೇಕು.
ಚಿಕ್ಕಮ್ಮನಿಗೆ ಬೇಳೆಒಬ್ಬಟ್ಟು ತೆಳುವಾಗಿರಬೇಕು, ಅಪ್ಪನಿಗೆ ಅಂಗೈದಪ್ಪದ ಒಬ್ಬಟ್ಟು ಬೇಕು.
ಶುಗರ್ ಇರುವ ತಾತನಿಗೆ ನೆಪಮಾತ್ರಕ್ಕೆ ಹೂರಣ ಸೋಕಿಸಿ, ಕಣಕವನ್ನೇ ಬೇಯಿಸಿ ಬಡಿಸಿ ಒಬ್ಬಟ್ಟು ತಿನ್ನಬೇಕೆಂಬ ಅವರ ಆಸೆಯನ್ನು ತೀರಿಸಬೇಕು.
