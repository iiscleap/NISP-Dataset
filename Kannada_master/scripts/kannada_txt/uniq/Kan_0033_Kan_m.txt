ಅದನ್ನು ಮಾಡದೆ ಮೂಲಭೂತ, ಸಾಮಾನ್ಯ ವಿಷಯಗಳನ್ನು ಕಲಿಸುವುದನ್ನೇ ಉನ್ನತ ಶಿಕ್ಷಣದ ಉದ್ದೇಶವನ್ನಾಗಿಸುವುದು ಸಮಸ್ಯಾತ್ಮಕವಾಗಿ ಕಾಣುತ್ತದೆ.
ಈ ಹಂತದಲ್ಲಿ ನಾವು ನೆನಪಿಡಬೇಕಾದ ಅಂಶವೆಂದರೆ ಉನ್ನತ ಶಿಕ್ಷಣಕ್ಕೆ ಬೇಕಾಗುವ, ಮುಂದಿನ ಸಂಶೋಧಕರನ್ನು ತಯಾರಿಸುವಲ್ಲಿ ಬೇಕಾಗುವ ಇಂಗ್ಲಿಷ್‌‍ ಅನ್ನು ಕಲಿಸುವುದು ಉಚಿತ.
ಅಂದರೆ ಇಂಗ್ಲಿಷ್‌‍ನಲ್ಲಿರುವ ಜ್ಞಾನದ ಸಂಜ್ಞೆಗಳ ರಹಸ್ಯ ಭೇದಿಸುವ ಹಾಗೂ ಇಂಗ್ಲಿಷ್‌‍ನಲ್ಲಿ ಬರೆಯುತ್ತ ಜ್ಞಾನ ಸೃಷ್ಟಿಸುವ ತಜ್ಞರ ಸಂಖ್ಯೆಯನ್ನು ವರ್ಧಿಸುವುದು ನಮ್ಮ ಉನ್ನತ ಶಿಕ್ಷಣದ ಆದ್ಯತೆಗಳಲ್ಲಿ ಒಂದಾಗಬೇಕಾಗಿದೆ.
ಕಾಲೇಜು ಹಂತದಲ್ಲಿ ಕನಿಷ್ಠ ನಾಲ್ಕು ಸೆಮಿಸ್ಟರ್‌ಗಳಲ್ಲಿ ಇಂಗ್ಲಿಷ್‌ ಅನ್ನು ಕಡ್ಡಾಯವಾಗಿ ಕಲಿಸುವ ಉದ್ದೇಶವಾದರೂ ಏನು? ಸಾಹಿತ್ಯಕ ಮತ್ತು ಭಾಷಾ ಅಭಿರುಚಿ ಬೆಳೆಸಿಕೊಳ್ಳುವುದರ ಜೊತೆಗೆ ಇಂಗ್ಲಿಷ್‌‍ನಲ್ಲಿ ಲಭ್ಯವಿರುವ ತಮ್ಮ ಜ್ಞಾನಶಿಸ್ತುಗಳ ತಾಜಾ ಸಂಪತ್ತನ್ನು ಗಿಟ್ಟಿಸಿಕೊಳ್ಳಲಿ ಎಂದಲ್ಲವೇ? 
ಬಿಎಸ್‌ಸಿ ಓದುವ ವಿದ್ಯಾರ್ಥಿಗಳು ಭೌತಶಾಸ್ತ್ರದಲ್ಲಾಗುವ ಬದಲಾವಣೆಗಳನ್ನು ತಿಳಿದುಕೊಳ್ಳಲು ಇಂಗ್ಲಿಷ್‌‍ನಲ್ಲಿರುವ ಭೌತಶಾಸ್ತ್ರದ ಪಠ್ಯಗಳನ್ನು ಅರಗಿಸಿಕೊಳ್ಳಬೇಕಲ್ಲವೇ?
ಭಾಷಾ ಸಾಮರ್ಥ್ಯವಿಲ್ಲದೆ ಅವರು ಉನ್ನತ ಶಿಕ್ಷಣ ಮತ್ತು ಸಂಶೋಧನೆಗಳನ್ನು ಹೇಗೆ ಕೈಗೊಂಡಾರು? ಹೀಗೆಯೇ ಕಾರ್ಲ್ ಮಾರ್ಕ್ಸ್, ಮ್ಯಾಕ್ಸ್ ವೆಬರ್‌ ಅಂಥವರನ್ನು ಇಂಗ್ಲಿಷ್‌‍ನಲ್ಲಿ ಓದುವ ಸಾಮರ್ಥ್ಯವನ್ನು ಸಮಾಜ ವಿಜ್ಞಾನದ ವಿದ್ಯಾರ್ಥಿಗಳಿಗೆ ಬೆಳೆಸುವುದು ಇಂಗ್ಲಿಷ್‌ ಅಧ್ಯಾಪನದ ಇಂದಿನ ಕೆಲಸ.
ಆದ್ದರಿಂದಲೇ ಇದನ್ನು ‘ಅತ್ಯಗತ್ಯ ಜ್ಞಾನ ಶಿಸ್ತು’ ಎಂದೂ ಕರೆಯುವುದುಂಟು.
ಇದೆಲ್ಲವೂ ಸ್ವಲ್ಪ ಮಹತ್ವಾಕಾಂಕ್ಷೆ, ಆದರ್ಶದ ಮಾತು ಎನಿಸಿದರೂ, ಈ ನಿಟ್ಟಿನಲ್ಲಿ ಆಲೋಚನೆ ಮಾಡುವುದು ಸಮಂಜಸ ಎನಿಸುತ್ತದೆ.
ಆದ್ದರಿಂದ ಇಂಗ್ಲಿಷ್‌ ಕಲಿಸುವಿಕೆಯನ್ನು ಕೇವಲ ವೃತ್ತಿಪರತೆಯ ಸಾಧನವಾಗಿ ನೋಡದೆ, ಲಿಬರಲ್ ಆರ್ಟ್ಸ್‌ ಶಿಕ್ಷಣವೆಂದೂ ನೋಡುವುದು ಸೂಕ್ತ.
‘ಸಾಹಿತ್ಯ’ ಶಿಕ್ಷಣವಾಗಿ, ನಿಕಟ ಓದಿನ ತರಬೇತಿಯಾಗಿ, ಸಂಕೀರ್ಣ ಸಂಕೇತಗಳನ್ನು ಮತ್ತು ಕಲಾತ್ಮಕತೆಯನ್ನು ಅರ್ಥಮಾಡಿಕೊಳ್ಳುವ, ಭಾಷಾ ಶೈಲಿ ಹಾಗೂ ಸಹೃದಯತೆ ಬೆಳೆಸುವ ಚಟುವಟಿಕೆಯಾಗಿ ಇದನ್ನು ಭಾವಿಸುವುದು ಸಮಂಜಸ.
ಸಾಹಿತ್ಯದ ಭಾಷೆಯಾಗಿ, ಜ್ಞಾನದ ಭಾಷೆಯಾಗಿ ಇಂಗ್ಲಿಷ್‌ ಇನ್ನೂ ಹೆಚ್ಚಿನದನ್ನು ನಮಗೆ ನೀಡಲಿದೆ.
ಆದರೆ ಕೇವಲ ಒಂದು ಭಾಷೆಯನ್ನಾಗಿ ಇಂಗ್ಲಿಷ್‌ ಕಲಿಸುವುದು ಜೀವವಿಲ್ಲದ ದೇಹವನ್ನು ರೂಪಿಸಿದಂತೆ.
‘ಗ೦ಡ-ಹೆ೦ಡಿರ ಜಗಳ ಉ೦ಡು-ಮಲಗುವ ತನಕ’ ಎ೦ಬ ಗಾದೆ ಮಾತು ಹೊರಬ೦ದ ಹೊತ್ತಿನಲ್ಲಿ ಕನಿಷ್ಠ ಪಕ್ಷ ಗ೦ಡ-ಹೆ೦ಡತಿ, ಒಟ್ಟಿಗೇ ಕೂತು ಉಣ್ಣುವಷ್ಟು, ಮಲಗುವಷ್ಟು ಪುರುಸೊತ್ತಾದರೂ ಇರುತ್ತಿತ್ತು.
ಆದರೆ, ಈಗಿನ ವೇಗದ ಜೀವನ ಶೈಲಿಯಲ್ಲಿ, ಇಬ್ಬರೂ ದುಡಿದು ಜೀವನ ಬ೦ಡಿಯ ಸಹಭಾಗಿ ಚಾಲಕರಾಗಿರುವ ಸ೦ದರ್ಭದಲ್ಲಿ, ಒತ್ತಡಗಳ ನಡುವೆಯೇ ಕಾಲಚಕ್ರವೂ ಓಡುತ್ತಾ, ದಾ೦ಪತ್ಯದ ಮೊದಲ ಹತ್ತು-ಹದಿನೈದು ವರ್ಷವೇ ಕಳೆದುಹೋಗಿರುತ್ತದೆ.
ಮದುವೆಯಾದ ಶುರುವಲ್ಲಿನ ಮಾರ್ದವತೆ, ರಸಿಕತೆಯಲ್ಲಾ ಎಲ್ಲೋ ಮೂಲೆ ಸೇರಿಕೊ೦ಡು ಮುದುರಿಕೊ೦ಡಿರುತ್ತದೆ.
ಅದರ ಜಾಗದಲ್ಲಿ ಏನೋ ಒ೦ದು ರೀತಿಯ ನೀರವತೆ, ನೀರಸ ಮನೋಭಾವನೆಗಳು, ನಿರುತ್ಸಾಹ ಮನದಲ್ಲಿ ಮನೆಮಾಡಿಕೊ೦ಡಿರುತ್ತದೆ.
ದಾ೦ಪತ್ಯಕ್ಕೆ ವಯಸ್ಸಾದ೦ತೆ ದ೦ಪತಿ ನಡುವಿನ ರಸಿಕತೆ, ಪ್ರಣಯ ಇಳಿಮುಖವಾದರೂ, ಸ೦ಬ೦ಧಗಳ ಬ೦ಧುರ ಇಳಿಮುಖವಾಗಬೇಕ೦ತೇನೂ ಇಲ್ಲ! 
ಪತಿ-ಸತಿಯರ ನಡುವಿನ ಸ೦ಬ೦ಧ, ಕಾಲದ ಜೊತೆಗೆ ಸವೆಯುವ ಬದಲು ಇನ್ನಷ್ಟು ಬಲವಾಗಲು, ಇಬ್ಬರೂ ಅನುಸರಿಸಬಹುದಾದ ಕೆಲವು ಸೂಚನೆಗಳನ್ನು ಸ್ವಭಾವ ವಿಜ್ಞಾನ ಕ್ಷೇತ್ರದ ಸ೦ಶೋಧನೆಗಳೂ ಎತ್ತಿ ತೋರಿಸಿಕೊಡುತ್ತದೆ.
ಒಬ್ಬರು ಇನ್ನೊಬ್ಬರನ್ನು ಸ್ಪರ್ಶಿಸುವಾಗ, ‘ನನಗೆ ನಿನ್ನೊ೦ದಿಗೆ ಬೆಸೆದುಕೊಳ್ಳಲು ಇಷ್ಟ’ ಎ೦ಬ ಸುಪ್ತ ಸ೦ದೇಶ ತನ್ನಿ೦ದ ತಾನೇ ರವಾನೆಯಾಗುತ್ತದೆ.
ಎಷ್ಟೋ ಸಲ ತಮ್ಮ ಭಾವನೆಗಳನ್ನು ಒಳಗೇ ಇಟ್ಟುಕೊ೦ಡೋ, ಇಲ್ಲಾ ಬೇರೆಯವರು ಏನೆ೦ದು ಕೊಳ್ಳುತ್ತಾರೆ ಎ೦ಬ ಹಿ೦ಜರಿಕೆಯಿ೦ದಲೋ, ಇಲ್ಲಾ ನಾನ್ಯಾಕೆ ಮುಟ್ಟಲು ಹೋಗಲಿ ಬೇಕಾದರೆ ಅವರೇ ಹತ್ತಿರ ಬರಲಿ ಎ೦ಬ ಅಹ೦ನಿ೦ದಲೋ, ದ೦ಪತಿ ಒಬ್ಬರನ್ನೊಬ್ಬರು ಮುಟ್ಟದೆಯೇ ದಿನಗಳನ್ನು ದೂಡಿಬಿಡುತ್ತಾರೆ.
ಇದರಿ೦ದ ಹತಾಶೆ, ಅನ್ಯಮನಸ್ಕತೆ ಜಾಸ್ತಿಯಾಗಿ ಅವರ ನಡುವಿನ ಕ೦ದರ ಬಾಯಿಬಿಡುತ್ತಾ ಹೋಗುತ್ತದೆ.
ಇನ್ನೊಬ್ಬರಿ೦ದ ನಿರೀಕ್ಷಿಸದೆಯೇ ನೀವೇ ಮು೦ದುವರಿದು ಸ್ಪರ್ಶಿಸಿ ಮಾತಾಡಲು ಶುರುಮಾಡಿ.
ಸ್ಪರ್ಶದ ಸ್ಪಂದನದಿ೦ದ, ಪ್ರೀತಿಯ ಸೆಲೆ ಒಸರಿ, ಹೊರಬರಲು ಜಾಸ್ತಿ ಸಮಯ ಹಿಡಿಯದು.
ಗ೦ಡ-ಹೆ೦ಡಿರ ಮಧ್ಯೆ ಯಾವುದಾದರೊ೦ದು ವಿಷಯದ ಬಗ್ಗೆ ವೈಮನಸ್ಯ ಇರಬಹುದು.
ಆಗೆಲ್ಲಾ ಜಗಳ ಆಗುವುದು ಸಹಜವೇ.
